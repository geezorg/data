<XML>
<style type="text/css">
font.LOC  { background-color: blue }
font.TTL  { background-color: magenta }
font.TIME { background-color: cyan }
font.PER  { background-color: red }
font.ORG  { background-color: green }
</style>
<br />
<a title="ORG"><font class="ORG">ፓርላማ</font></a> <a title="LOC"><font class="LOC">አለመግባት</font></a> <a title="PER"><font class="PER">አንድ</font></a> አማራጭ ነው» ቅንጅትና ኅብረት<br />
 የኢትዮጵያ ዴሞክራሲያዊ ኃይሎች ኅብረት ተቀዳሚ ም/ ሊቀመንበር ዶ/ ር በየነ ጴጥሮስ ተቃዋሚዎች ፓርላማ ይግቡ ወይስ<br />
 አይግቡ ለሚለው ጥያቄ ኅብረቱ ሦስት አማራጮችን ይዞ ወደ ምርጫው መግባቱን ገልጸው ከነዚህ አማራጮች ውጭ ፓርላማ<br />
 አለመግባት እንደ አንድ የትግል ዘዴ ከታመነበት እንደሚቀበሉት አስታውቀዋል።<br />
 የቅንጅት ለአንድነትና ለዴሞክራሲ የምርጫ ችግሮች አስወጋጅ ዐቢይ ኰሚቴ ሰብሳቢ ኢንጂነር ግዛቸው ሽፈራው በበኩላቸው<br />
 ቅንጅቱ ፓርላማ እንግባ ወይም አንግባ ብሎ አጀንዳ ይዞ አለመነጋገሩን አውስተው ይሁንና ነገሩ በጣም አስቸጋሪ ደረጃ<br />
 ከደረሰ እንደ አማራጭ የምናየው ይሆናል ብለዋል።<br />
 ሁለቱ የተቃዋሚ ፓርቲ አመራር አባላት በተለይ ከጦቢያ ሪፖርተሮች ጋር ባደረጉት ቃለ መጠየቅ ምልልስ እንደገለጹት ፓርላማ<br />
 ያለመግባት ውሳኔ የእነርሱ ሳይሆን የመረጣቸው ሕዝብ ነው።<br />
 ዶ/ ር በየነ ጴጥሮስ ኅብረቱ የያዛቸውንን ሦስት አማራጮች ሲያብራሩ አንደኛ ሙሉ በሙሉ አሸንፎ ፓርላማ መግባት፣ ሁለተኛ<br />
 በጣምራ ሥልጣን መያዝ፣ ሦስተኛ ሙሉ በሙሉ ባያሸንፍ በተቃዋሚነት ፓርላማ ገብቶ የትግሉን ደረጃ ከፍ ማድረግ ነው።<br />
 ይሁንና እነዚህ ነገሮች ሁሉ ባይሳካና የሀገሪቱ ተጨባጭ ሁኔታ ካስገደደ ፓርላማ አለመግባት እንደሚቻልና ይኼ አሠራርም<br />
 በአፍሪካም ሆነ በሌሎችም ሀገራት የተለመደ መሆኑን ገልጸዋል።<br />
 በአሁኑ ወቅት ኅብረቱ ያመነባቸውን የምርጫ ውጤቶች መቀበሉንና ያላመናቸውን ደግሞ አልቀበልም ማለቱን የጠቆሙት ዶ/ ር<br />
 በየነ ነገር ግን ገዢው ፓርቲ ኢሕአዴግ ጉዳዩን ከሕገ መንግሥት መቀበልና አለመቀበል ጋር እያምታታ እንደሚገኝ<br />
 ተናግረዋል።<br />
 በቅርቡ ከጠ/ ሚኒስትር መለስ ጋር ስላደረጉት ውይይት እንደተናገሩት የውይይቱ ዋነኛ ርዕስ የመገናኛ ብዙኃንን አጠቃቀም<br />
 በተመለከተ ቀደም ሲል ከኢህአዴግ ተወካዮች ጋር ሲደረግ የቆየ ቀጣይ ውይይት እንደነበር አውስተው ነገር ግን በአውሮፓ<br />
 ኅብረት ልዑክ አማካይነት ጠ/ ሚ/ ር መለስን ማነጋገር እንደሚቻል በተደረገ ድንገተኛ ቀጠሮ ውይይቱ መካሄዱንና በመሀሉ<br />
 ደግሞ ከምርጫው ውጤት ጋር በተያያዘ ሰፋ ያለ ጉዳይ እንደተነሳ አብራርተዋል።<br />
 ዶ/ ር በየነ በኢትዮጵያ ከምርጫው ጋር በተያያዘ አንዳች ችግር ቢፈጠር ሦስቱ የምርጫ ቦርድ ኃላፊዎች ተጠያቂ እንደሚሆኑና<br />
 ብቃት የሌላቸው ሰዎች መሆናቸውን ከጦቢያ መጽሔት ጋር ባደረጉት ቃለ መጠይቅ ምልልስ ገልጸዋል።<br />
 በተመሳሳይ ሁኔታ የቅንጅት የምርጫ ችግሮች አስወጋጅ ዓቢይ ኮሚቴ ሰብሳቢ ኢንጂነር ግዛቸው ሽፈራው እንደተናገሩት ፓርላማ<br />
 መግባት ወይም አለመግባት ከተነሱበት ትልቅ ዓላማ አንፃር ምንም እንዳልሆነና ይልቁንም ፓርላማው የሕዝብን መብት ያስከበረ<br />
 የሕዝብ ፓርላማ ነወይ የሚለው ጥያቄ ምላሽ እንደሚገባው ተናግረዋል።<br />
 ኢንጂነር ግዛቸው ጨምረው እንደገለጹት ፓርላማ መግባትን በተመለከተ ለቅንጅቱ ተደጋጋሚ ጥያቄዎች እንደሚቀርቡለት አውስተው<br />
 ይሁንና ነገሮች ወዳልተፈለገ አቅጣጫ ካመሩ በጉዳዩ ላይ ከመራጩ ሕዝብ ጋር ውይይት እንደሚያስፈልገው አስረድተዋል።<br />
 የምርጫ ማጣራቱን ችግሮች በተመለከተ ሰፋ ያለ ማብራሪያ የሰጡት ኢንጂነር ግዛቸው ከመነሻው ጀምሮ ምርጫ ቦርድ የተከተለው<br />
 አሠራር ገዢውን ፓርቲ ኢሕአዴግን በሚደግፍ መልኩ መሆኑን ጠቁመው በቅርቡ ጠ/ ሚ/ ር መለስ ለቢቢሲ ጋዜጠኛ እንደገለጹለት<br />
 ምርጫው ቢደገም ተቀባይነት እንዳለውና ይኼ የሚሆነው ግን አሁን ያሉት የምርጫ ቦርድ ኃላፊዎች በሌሎች ገለልተኛ ወገኖች<br />
 ሲተኩ ብቻ መሆኑን አስምረውበታል።<br />
<br />
</XML>
