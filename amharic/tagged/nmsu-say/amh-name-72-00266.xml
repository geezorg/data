<XML>
<style type="text/css">
font.LOC  { background-color: blue }
font.TTL  { background-color: magenta }
font.TIME { background-color: cyan }
font.PER  { background-color: red }
font.ORG  { background-color: green }
</style>
<br />
<br />
<a title="ORG"><font class="ORG">የኢትዮጵያ የሕግ ባለሙያ ሴቶች ማኅበር</font></a> ክስ መሰረተ<br />
 <a title="ORG"><font class="ORG">ከእንቅስቃሴ የታገደው የኢትዮጵያ የሕግ ባለሙያ ሴቶች ማኅበር</font></a> እግዱ በአስተዳደር መፍትሔ ባለማግኘቱ ከትናንት በስቲያ የክስ ማመልከቻ አስገብቷል።<br />
 <a title="LOC"><font class="LOC">በአዲስ አበባ</font></a> ብቻ በያዝነው መስከረም ወር የተቀጠረውን አካትቶ በእጁ የሚገኙት 3357 ፋይሎች ሁኔታም ፍትህ ለሚጠባበቁ ተበዳይ ሴቶች ከፍተኛ ሥጋት መሆኑን ከማህበሩ የተገኘው መረጃ ይጠቁማል። የኢትዮጵያ <a title="ORG"><font class="ORG">የሕግ ባለሙያ ሴቶች ማኅበር</font></a> ከያዛቸው አዲስ ጉዳዮች ውስጥ 1481 የባልና ሚስተር ጉዳይ፣ 445 ከጋብቻ ውጪ አብሮ መኖር፣ 462 የልጅ ቀለብና አባትነትን የተመለከቱ መሆናቸው ታውቋል። ከእነዚህ ውስጥ ጉዳያቸው ተጀምሮና ክስ ተፅፎ መልስ ተሰጥቶባቸው የመልስ መልስ የተፃፈላቸው ውሳኔ አግኝተው ነገር ግን በውሳኔው ቅር ለተሰኙ ይግባኝ ሊጻፍላቸው የተቀጠሩና የንብረት ክርክር ለመጀመር የተሰናዱ መኖራቸውን ማኅበሩ አስታውቋል።<br />
 በዚህ በመስከረም ወር መጨረሻ እንኳን ቀጠሮ ያላቸው መኖራቸው ተጠቁምውል። በተለይ ደግሞ ባለፈው ክረምት መልስ እንዲጻፍላቸው ለጠየቁት በርካታ ባለጉዳይ ሴቶች ተጽፎ የተቀመጠላቸው ሲሆን በተመሳሳይ ሁኔታ በሂደት ላይ ያሉ በርካታ ጉዳዮችም እንደተያዙ ለማወቅ ተችሏል። በወንጀል ክስ ማህበሩ በቀጥታ ባይገባም ክትትል የሚያደርግ በመሆኑ ይህንንም መከታተል አልቻለም። ማኅበሩ እንዳስታወቀው ለምሳሌ አስገድዶ መድፈር፣ ያለዕድሜ ጋብቻ፣ ጠለፋ፣ ድብደባ፣ ውርስ፣ ኑዛዜ፣ ጡረታ፣ ቤትና ገንዘብ፣ ንብረት ነክ ክርክር፣ የዓረብ አገር ጉዞን የተመለከቱ ለውጭ ጉዳይ ይጽፋል፣ ወደሃገራቸው መመለስ ለሚፈልጉ የትብብር ደብዳቤ እንዲጻፍላቸው፣ ቤተሰብ አፋልጉኝ፣ የዜግነት መብቴ ተገፈፈ፣ በማለት ማህበሩ እጅ የገቡት ጉዳዮች በሦስት ሺ ውስጥ የተካተቱ መሆናቸው ተገልጧል። በዚህ ሁኔታ ጉዳያቸው በማህበሩ የተያዘላቸው ሴቶች ተጐጂ እንደሚሆኑ ተጠቁሟል። በክልል የሚገኙት ቅርንጫፍ ቢሮዎችና ኮሚቴዎችም ሥራቸው በመደናቀፉ ይበልጥ ለችግር እንደሚጋለጡ ሥጋት አሳድሯል።<br />
 በአሁኑ ወቅት <a title="ORG"><font class="ORG">ፍትህ ሚኒስቴር</font></a> ማኅበሩን ሲያግድ በግልባጭ ለንግድ ባንክ ባስታወቀው መሰረት ባንኩ ማኅበሩን ሳያስጠነቅቅ ገንዘቡን እንዳገደ ተገልጧል። ይህም ሕጋዊ መሠረት እንደሌለው ገልጾ ለባንኩ ደብዳቤ የተፃፈለት መሆኑንም ማኅበሩ አስታውቋል። የዜጐችን በተለይም የሴቶች የመብት ራዕይ ይዞ ይንቀሳቀስ የነበረው ይህ ማኅበር የጥቃት ሰለባ የነበሩ አራት ህፃናትን ከሰቆቃ ህይወት አላቆ አዳሪ ትምህርት ቤት በማስገባት ሲያስተምር የነበረ ቢሆንም ገንዘቡ በመታገዱ ምክንያት ተማሪዎቹ ከትምህርት ቤት መባረራቸውንም ለማወቅ ተችሏል።<br />
<br />
<br />
<br />
</XML>
